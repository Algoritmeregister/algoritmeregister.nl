---
layout: default
title: Algoritmeregister
description: Samen werken aan verantwoorde en transparante inzet van algoritmische toepassingen door overheden.
---
Overheden zijn zich meer en meer bewust van de impact van algoritmes op publieke waarden. Met het programma “Algoritmeregister” ondersteunt het Ministerie van Binnenlandse Zaken en Koninkrijksrelaties overheden bij het in de praktijk brengen en doorontwikkelen van manieren en instrumenten voor verantwoorde en transparante inzet van algoritmische toepassingen.

## We ondersteunen overheden bij het opzetten van een algoritmeregister
Als organisaties die al bezig zijn met een algoritmeregister vormen we de werkgroep. Tweewekelijks bespreken we onze plannen en ontwikkelingen met elkaar, mogelijke verbeteringen van de standaard, en ideeën voor onderzoek en instrumenten, zoals een beheertool.

## We organiseren deling van kennis en ervaring
Ondersteunende documenten zoals handreikingen voor governance, bezwaarprocedures, inkoopvoorwaarden en impact assessments delen we centraal. Daarover organiseren we maandelijkse bijeenkomsten voor organisaties die ook willen beginnen. Zo groeit de werkgroep en werken we aan een breed gedragen standaard.

## We werken aan een nationaal algoritmeregister
De bij ons bekende algoritmeregisters nemen wij op in het <a href="/registers">overzicht van registers</a>. Alle registraties in deze registers maken wij centraal vindbaar en doorzoekbaar in het <a href="/algoritmes">nationale algoritmeregister</a>.

## We ontwikkelen instrumenten
Ter ondersteuning van de mensen die algoritmes in de praktijk inzetten ontwikkelen we handreikingen, beheertools, kaders, inkoopvoorwaarden en meer.

# Veelgestelde vragen

## Wat is een algoritme?
Een algoritme is een set van regels en instructies die een computer geautomatiseerd volgt bij het
maken van berekeningen om een probleem op te lossen of een vraag te beantwoorden.

## Worden alle algoritmen opgenomen in het register?
Nee, alleen _algoritmen met impact_ op burgers of bedrijven moeten worden opgenomen in het register.